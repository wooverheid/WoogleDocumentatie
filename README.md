# WooGLe - Wooverheid
Universiteit van Amsterdam - 2023

1. [Wat is dit?](#wat-is-dit)
2. [Hoe doe ik mee?](#hoe-doe-ik-mee)
3. [Contact](#contact)
4. [Publicaties](#publicaties)
5. [Colofon](#colofon-wooverheid)

## Wat is dit?

* Het doel van Woogle is om te laten zien wat er allemaal mogelijk wordt als overheidsinformatie echt herbruikbaar is.
* Woogle is  één plek  waar alle documenten vrijgegeven onder de Wet open overheid (Woo) uit alle 17 informatiecategorieën en van alle bestuursorganen makkelijk en snel te vinden zijn. 
    * Woogle probeert op het moment van toevoegen van een documentsoort van een bestuursorgaan compleet te zijn. Actueel houden van data is alleen mogelijk voor bestuursorganen die bij ons aangesloten zijn.  
    * Waar mogelijk verwijst Woogle naar de documenten bij de bestuursorganen. Is dat niet mogelijk, dan toont Woogle ze zelf.
* Ons wetenschappelijk onderzoek heeft twee diepere doelen:
    1. Help (vooral lagere) bestuursorganen om **hergebruik** van hun geopenbaarde stukken mogelijk en makkelijk te maken.
    2. Verbeter de digitale duurzaamheid van overheidsinformatie; zodat stukken nu én in de (verre) toekomst makkelijk en snel (terug) te vinden zijn.

## Hoe doe ik mee?

Ons platform is nu klaar om onbeperkt dossiers te ontvangen, en zo voor jullie bestuursorgaan te publiceren en beschikbaar te maken.
 
Je kan nu al beginnen. De uitleg is wat korter dan bij PLOOI ;-) Meer is ook helemaal niet nodig denken wij.

1. [Voorbeeld publicatie pagina: gemeente  Nijmegen](https://doi.wooverheid.nl/?doi=nl.gm0268.2i.2022)
2. [Voorbeeld van een dossier](https://doi.wooverheid.nl/?doi=nl.gm0268.2i.2022.1)
3. Geef je op op <https://upload.wooverheid.nl> en alles loopt dan eigenlijk vanzelf.

Er is maar heel weinig verplicht, maar hoe meer je invult hoe “rijker” je dossier eruit komt te zien. In onze ervaring staat alles wat we vragen in het besluit en is daar met knippen-plakken eenvoudig uit te halen. 

Na uploaden is een dossier altijd weer te verwijderen of aan te passen.

Je kunt je eigen bestuursorgaan terugvinden op [het overzicht](https://woogle.wooverheid.nl/overview). 

We werken met vertrouwen. Bewaar je wachtwoord goed en deel het alleen met een paar mensen uit je team. 
Na uploaden staan jullie dossiers nog op “nog niet geaccordeerd”. Wij nemen contact op, of jullie met ons, en nadat we geloven dat alles goed is accorderen we jullie als enige echte uploader voor jouw bestuursorgaan. Niemand anders kan dossiers onder jullie bestuursorgaan uploaden.

We vinden het enorm leuk dat jullie mee willen doen, en zien uit naar al jullie Woo-dossiers. Op naar de volgende miljoen paginas!


## Contact

- Ben je een bestuursorgaan en wil je aansluiten op Woogle? Heel graag!
- Bekijk de [FAQ](...)
- Voor vragen of anderszins, neem contact op met Maarten Marx via maartenmarx@uva.nl, of stuur een bericht via het [contactformulier](https://woogle.wooverheid.nl/contact).


## Publicaties

1. [ESB (2022) Openbaarheid van bestuur kan vrijwel kosteloos beter](https://esb.nu/openbaarheid-van-bestuur-kan-vrijwel-kosteloos-beter/). Maik Larooij, Jaap Kamps, Maarten Marx
2. [Od (2023) Maak hergebruik van Woo informatie nu echt mogelijk](https://od-online.nl/artikel/maak-hergebruik-van-woo-informatie-nu-echt-mogelijk/). Maarten Marx, Joep Meindertsma, Jaap Kamps
3. [ECIR (2023) Enticing Local Governments to Produce FAIR Freedom of Information Act Dossiers](https://link.springer.com/chapter/10.1007/978-3-031-28241-6_25). Maarten Marx, Maik Larooij, Filipp Perasedillo, Jaap Kamps
4. [UvA (2022) De FAIRificatie van Woo-dossiers](https://scripties.uba.uva.nl/search?id=record_27630). Maik Larooij (bachelorscriptie)


## Colofon Wooverheid

De zoekmachine voor de Woo dossiers is mogelijk gemaakt door een groot aantal mensen en instanties. We bedanken die hier.

Het zoeksysteem is ontworpen door Maarten Marx en Jaap Kamps, en gebouwd door Maik Larooij en Maarten Marx. De computer waar Woogle op draait heet ehumanities en is beschikbaar gesteld door de Faculteit der Geesteswetenschappen van de Universiteit van Amsterdam.

Financieël is dit project  mogelijk gemaakt door een NWO ACCESS  beurs (nummer CISC.CC.016),  door de Universiteit van Amsterdam via het *Humane AI* programma, en door een beurs van [Amsterdam Data Science](https://amsterdamdatascience.nl/) samen met de [Vereniging voor Statenleden](https://www.statenlidnu.nl/). 
Maarten Marx werkt bij het [IRLab](https://irlab.science.uva.nl/) van het Informatica Instituut aan de Universiteit van Amsterdam.  [Jaap Kamps](https://e.humanities.uva.nl/) is verbonden aan de Faculteit Geesteswetenschappen, ook aan de UvA. 


Wetenschappelijk en strategisch advies hebben we gekregen van Maarten de Rijke, Evangelos Kanoulas, Andrew Yates en Charles Juergens, alle van de Universiteit van Amsterdam.

Verschillende maatschappelijke organisaties hebben ons enorm gesteund. Guido Enthoven van het [IMI](https://www.imi.nu/) gaf strategisch advies en legde enorm veel waardevolle contacten. De eerste data in Woogle waren de 1000+ Woo-dossiers uit het [Ondraagelijk Traag](https://openstate.eu/wp-content/uploads/sites/14/2022/01/Ondraaglijk-traag-280122-def.pdf) rapport van IMI en de [Openstate Foundation](https://openstate.eu). Jeroen Jonkers van de [VNG](https://vng.nl/) zorgde voor tamtam en enthousiasme bij Woo-coordinatoren. Johan Schuijt en Dimitri Tokmetizis van [FTM](https://www.ftm.nl/) gaven ons waardevolle data en boden een mooie stageplek.

Grote dank gaat ook uit naar  alle  studenten  die in 2022 meewerkten en met wie het heerlijk  was om de wetenschappelijke uitdagingen die de Woo dossiers bieden aan te pakken. Ruben van Heusden, aio op ons NWO project, werkte samen met Fajar Fathurrahman, Warrunny Alappatt Jackson, Pepijn Groenen, Jialin Li, Sang Pham Minh, Stefan Dijkstra, en Lukas Busch aan het probleem van het weer netjes opknippen van de aan elkaar geplakte vrijgegeven documenten. Maik Larooij bekeek de Woo dossiers vanuit het FAIR data perspectief en stelde een simpel maar doeltreffend metadata schema voor, dat de basis werd van onze infobox.  Fajar Fathurrahman heeft uitgezocht hoe we het best en snelst optische karakter herkenning (OCR) konden uitvoeren. Julián Venhuizen en Xu Shan Jiang werkten aan het automatisch maken van een infobox bij een dossier op basis van de besluitbrief. Ammar Alhashmi en Roderick Majoor zorgden dat we vast kunnen stellen hoeveel en wat voor soort informatie er is weggelakt. Yunus Demir en Chaim Elchik  probeerden automatisch Woo-dossiers op te halen, wat erg vaak  niet mogelijk bleek.  Filipp Peresadilo maakte een eerste zoekmachine voor Woo dossiers speciaal gemaakt voor onderszoeksjournalisten. Justin Bon en Rick Straathof werkten aan een methode die automatisch vrijgegeven documenten kon classificeren. Op het moment zijn er meerdere studenten (afstudeerders) bezig om verder te bouwen op de basis van Woogle.

### Sponsoren

<img src="https://woogle.wooverheid.nl/static/img/nwologo.jpg" alt="drawing" height="100px"/> <img src="https://woogle.wooverheid.nl/static/img/uvalogo.png" alt="drawing" height="100px"/> <img src="https://woogle.wooverheid.nl/static/img/irlablogo.png" alt="drawing" height="100px"/> <img src="https://woogle.wooverheid.nl/static/img/humaneailogo.jpg" alt="drawing" height="100px"/> <img src="https://woogle.wooverheid.nl/static/img/adslogo.jpg" alt="drawing" height="100px"/> <img src="https://woogle.wooverheid.nl/static/img/statenlidlogo.jpeg" alt="drawing" height="100px"/> 
